--
layout: blog_post_rtl
title:  "اینترنت اشیا، به سبک گیتار Sensus"
date: '2016-8-29'
tags:
    - راک
    - اینترنت اشیاً
    - گیتار
    - گیتار الکتریک

categories:
    - موسیقی

cover: /assets/img/post/2016-12-30/0-sensus-smart-guitar.jpg

author: Sadra
---

یخچال هوشمند، فِر هوشمند، لامپ هوشمند، حتی قفل هوشمند و.. و… و..، مطمئنا اینا واژه هایی هستن که تو یک یا نهایت دو سال اخیر بارها شنیده ایم و البته در سالهای آینده بیشتر خواهیم شنید. همه دستگاه هایی که نام بردم یا چیزهای دیگه‌ای که خودتون شنیدید در دسته ای به نام اینترنت اشیا یا بطور مخفف IOT قرار میگیرند( البته خیلی ها از دوستان لطف دارن و میگن اینترنت اشیا نه! اینترنت چیزها! بعضی از دوستان هم که خسته ان میگن چیزنت! ) اما واقعا اینترنت اشیا چیه و چه تعریفی داره. بهتره برای روشن شدن ماجرا از ویکی‌پدیا کمک بگیرییم:

> اینترنت چیزها، یا چیزنت (به انگلیسی: Internet of Things) (یا IOT به اختصار) که گاهی در زبان انگلیسی اینترنت اشیا(Internet of Objects) هم برای این کلمه استفاده می شود، به طور کلی اشاره دارد به بسیاری از چیزها شامل اشیا و وسایل محیط پیرامون‌مان که به شبکه اینترنت متصل شده و بتوان توسط اپلیکیشن‌های موجود در تلفن‌های هوشمند و تبلت کنترل و مدیریت شوند. ([اینترنت اشیا در ویکیپدیا](https://fa.wikipedia.org/wiki/%D8%A7%DB%8C%D9%86%D8%AA%D8%B1%D9%86%D8%AA_%D8%A7%D8%B4%DB%8C%D8%A7))

اما نمیخوام درمورد اینترنت اشیا صبحت کنم، یا اینکه واقعا IOT چیه باهم بحث کنیم، کافیه خودتو این کلمه رو گوگل کنید تا هزاران هزار لینک، مقاله، ویدئو و .. بهتون پیشنهاد بشه!

**چیزی که امروز من رو به وجد آورده تا با شما به اشتراک بگذارم، یه گیتاره! گیتار الکتریک.اما قبلش:**

ایده پیدایش گیتار ازونجا شروع شد که در همنوازی ها، در مقابل سازهایی مثل [بیس](https://en.wikipedia.org/wiki/Bass_(instrument)) و [درامرز](https://en.wikipedia.org/wiki/Drum_kit)، صدای [گیتار آکوستیک](https://fa.wikipedia.org/wiki/%DA%AF%DB%8C%D8%AA%D8%A7%D8%B1) به خوبی شنیده نمیشد. در نتیجه موسیقی دانها برای حل این مشکل دست به‌-دامن علم الکترونیک شدن. در دهه ۳۰ بود که گیتار الکتریک وارد دنیای موسیقی شد. این یه انقلاب در صدا و تکنولوژی بود و تا هنوز هم ادامه داره. در دهه ۵۰ و با پیدایش [راک اند رول](https://fa.wikipedia.org/wiki/%D8%B1%D8%A7%DA%A9_%D8%A7%D9%86%D8%AF_%D8%B1%D9%88%D9%84)، گیتار های الکتریک با سرعت هرچه بیشتر جاشون رو در موسیقی باز کردن و به یکی از فراگیرترین ابزارهای موسیقی تبدیل شدن.

![Electronic Guitar Timeline](/assets/img/post/2016-12-30/1-guitar-timeline.jpg)

اگه دوست دارید بیشتر راجع به گیتار الکتریک بدونید از شما دعوت میکنم تا به صفحه [گیتار الکتریک در ویکیپدیا](https://en.wikipedia.org/wiki/Electric_guitar) مراجعه کنید. همانطور که در گیتار آکوستیک صدا به شدت به بدنه و جریان ارتعشات سیمها در داخلش بستگی داره، در گیتار الکتریک این مسئله به سیگنال هایی که از پیکاپ‌ها منتقل میشه بستگی داره (راجع به پیکاپ بیشتر بدانید: [لینک۱](https://en.wikipedia.org/wiki/Electric_guitar#Pickups) – [لینک ۲](https://fa.wikipedia.org/wiki/%D9%BE%DB%8C%DA%A9%D8%A7%D9%BE) و مفصل تر در [لینک ۳](http://www.electricguitar.blogfa.com/post/6)). میشه به این سیگنال ها توسط ابزاری که بهش اِفکت مگیم، [طنین](https://fa.wikipedia.org/wiki/%D8%AA%D9%85%D8%A8%D8%B1_(%D9%85%D9%88%D8%B3%DB%8C%D9%82%DB%8C)) یا در اصطلاح حرفه‌ای [تِیمبر](https://fa.wikipedia.org/wiki/%D8%AA%D9%85%D8%A8%D8%B1_(%D9%85%D9%88%D8%B3%DB%8C%D9%82%DB%8C)) داد و سپس اون رو به اَمپلیفایر منتقل کرد. بسیاری از گیتار های امروزی بصورت Built-in ابزاری جهت افکت و تیمبر کردن دارن، اما برای ایجاد بسامد و طیف های گسترده از افکت های مختلف و دیجیتالی اکسترنال یا پدالی استفاده میشه.

![Electronic Guitar Timeline](/assets/img/post/2016-12-30/2-guitar-tools.jpg)

امیدوارم اگر هم تاحالا با گیتار الکتریک آشنایی نداشتید، تا همینجا هم اطلاعات خوبی نصیبتون شده باشه. و اما از هرچه بگذریم، سخن یار خوشتر است .

گیتار Sensus اولین گیتار هوشمند دنیاست. میشه باهاش مثل گیتار آکوستیک زد؟ یا یه گیتار الکتیریکه؟ میشه به عنوان گیتار بیس ازش استفاده کرد؟ حتی سیتی سایزر هم هست!!؟ باید به همه سوالهای که پرسیدین جواب بله! رو بدم. بله، گیتار هوشمند Sensus اجازه میده تا شما از مدولاسیون بینهایت بهره ببرین و بین گیتار آکوستیک و الکتریک سوییچ کنین، حتی میتونید افکت های سیتی‌سایزر رو باهاش پیاده کنین! میتونین باهاش رقص نور رو کنترل کنید! واسه گیتاریست های الکتریک (احتمالا مثل شما) میتونه هیجان انگیز باشه که وقتی بفهمید با Snesus میتونید از Spotify موزیک استریم کنین و با اون همنوازی کنین. تاز قراره در ادامه جالبترم هم بشه! این گیتار بدون هیچ اکسسوری مثل کامپیوتر یا اسپیکر کار میکنه. حتی بدون سیم! گیتار هوشمند Sensus به عبارتی دقیقتر توانایی های مارو در موزیک افزایش داده، بزارین راحت‌تر بگم، باید منتظر انقلابی که Seunsus خواهد آفرید باشیم.

{% aparat GoLQc %}

گیتار هوشمند Sensus برای اولین بار در ۳ نوامبر ۲۰۱۵ در یک نمایش زنده در کنفرانس Web Summit Dubin توسط یک استارتاپ سوئدی-ایتالیایی به نام [MIND Music Labs](http://www.mindmusiclabs.com/) رونمایی شد. و در [همانجا از سوی فرشتگان کسب](https://en.wikipedia.org/wiki/Angel_investor) و کار مثل Jscob Key مدیر دیجیتال در شرکت Warner Music، سپس Per Briliton مدیر کمپانی Ludvig Linge و همچنین آقای Marcelo Benitez از Proaltus Capital سرمایه گذاری شد و حمایت شد. چیزی نزدیک به نیم میلیون دلار.

Sensus برای نوازندگانی که بیش از ۵۰ دهه منتظر همچنین چیزی بودن، حد نهایت تکامل یک ابزار موسیقی به حساب میاد، و این تکنولوژی بود که توسط تیم منحصر بفرد MIND پیاده سازی شد، بقول Michele Benincaso موسس و مدیر MIND: “سنسُس ترکیبی از گیتار آکوستیک سنتی و پیشرفته ترین تکنولوژی‌هاست”

بنیان‌گذار و ایده پرداز این گیتار [Michele Benincaso](http://www.benincaso.com/) ست که در مدرسه Cremona’s Antonio Stradivari Luthiery ایتالیا تحصیل موسیقی کرده. از دهه ۶۰ به بعد همگام با رشد و انقلاب در صنایع الکترونیک و کامپیوتر، صنعت موسیقی و خود موزیسین ها نیز دچار تحول شدن. همونطور که Stradivari در صده ۱۶ و فندر ([Fender](https://en.wikipedia.org/wiki/Fender_Musical_Instruments_Corporation) یکی از معتبر ترین شرکت ها در طراحی و تولید گیتار الکتریکی است) در دهه ۶۰ در موسیقی انقلابی به پا کردن، میشل بنینکاسو نیز با استفاده از آخرین تکنولوژی های موجود سعی کرد به نیاز های موزیسین ها پاسخ بده تا با استفاده از اون بتونن صداهای جدید خلق کنند، با روشهای جدید خودشون رو مطرح کرده در نتیجه بتونن مخاطبین بیشتری جذب کنن.

گیتار Sensus با صدای 360 درجه، و سیستم موزیک وایرلس و امکان استفاده به عنوان یک واحد IOT میتونه امکانت محشر و بدون محدودیتی به موزیسین ها برای ساخت موزیک و افکت های بینظیر بده. شما میتونید همه اینکارهارو بطور طبیعی و بدون نیاز به ابزارهایی مثل امپ و افکت که در بالاتر هم ذکر کردم انجام بدید، چون همه چیزهایی که شما لازم دارین،‌ در داخل گیتار تعبیه شده. تمامی این امکانات بطور بلادرنگ انجام میشه و شما میتونید بلافاصله اونهارو به اشتراک بگذارید. گیتار Sensus با استفاده از سنسورهایی که طراحی کرده (مثل سنسور شتابسنج و سنوسور های لیزری) میتونه یه حلقه یا Loop بینهایت برای اون ملودی که زدید ایجاد کنه.

به لطف فناوری MIND، تمامی صداهای HD تولید شده بطور مستقیم توسط بدنه چوبی همین گیتار تولید می‌شن. همون بدنه چوبی که با اتکا به اصول آکوستیک طراحی و از همون چوبی که برای ساخت ویالون مشهور [Stradivari](https://en.wikipedia.org/wiki/Stradivarius) ساخته شده. بدنه ای از چوب قرمزِ روشنِ کریستالیِ صنوبر.

{% aparat i2Shl %}

گیتار هوشمند Senus رو واقعا میشه یک دستگاه تمام IOT به حساب آورد. با بکارگیری هوشمندانه سنسورهای حساس و به پشتیبانی از یک مغز دیجیتالی، میتونه در لحظه اطلاعات مورد نیاز رو دریافت، پردازش و سپس اون رو به اشتراک بگذاره. این گیتار ۱۰۰٪ اینترنت بیس هست، Sensus میتونه ملودی های ضبط شده رو پخش یا از پلتفرم مورد نظر شما استریم کنه، و صدالبته آثار شمارو با کیفیت HD روی شبکه های اجتماعی منتشر کنه. شما میتونید با استفاده از Spotify موزیک مورد نظرتون رو استریم کنید، شگفت انگیزه اگه بدونید که شما حتی میتونید با دوستی که خیلی خیلی خیلی از شما دوره، با استفاده از اینترنت بهم متصل بشید و باهم همنوازی کنید، و از اون جالبتر، بعد از اینکه موزیکتون رو نواختید، اون رو روی شبکه های اجتماعی مثل فیسبوک و ساندکلاود به اشتراک بزارید.

همه چیز مهییجتر میشه وقتی بفهمید که اون میتونه با بقیه ابزارهایی که مجهز به سرویس IOT باشه ارتباط برقرار کنه، اونوقته که باید نشست و شنید و دید که این ابزارها چه کارهایی که به کمک هم نمیکنن! برای همینه که میگم این گیتار یک انقلاب در صنعت موسیقیه.

میشل، با کمک یک تیم روییای از محقیقین و هنرمندان کاربلد تونست به این هدف خودش جامه عمل بپوشونه. نسخه هایی مدرن از صنعتگرانی مانند استاد Stradivari و پدر گیتار الکتریک (آنطور که ما میشناسیمش) آقای [Leo Fender](https://en.wikipedia.org/wiki/Leo_Fender). در میان این تیم میتوانیم از پروفسور Carlo Fischione که یکی از محقیقن برجسته جهان در فن آوری IOT نام ببریم، فردی که کسوت استادی در هردو دانشگاه MIT و Harvard رو تجربه کرده، که ایشان مغز متفکر و طراح سرویس های اینترنت بیس در این گیتار بودند. همچنین دکتر Luca Truchet، مدیر بخش موسیقی در این تیم و متخصص تعامل موسیقی الکترونیک و انسان-کامپیوتری (روجوع شود به [این مقاله](https://en.wikipedia.org/wiki/Human_computer)). و در نهایت دکتر Stefano Zambon، متخصص طراحی صدا با استفاده از ابزارهای موسیقی دیجیتال هستند. برای آشنایی با دیگر اعضای به این [لینک](http://www.mindmusiclabs.com/team/) مراجعه کنید.

![Electronic Guitar Timeline](/assets/img/post/2016-12-30/3-sensus.jpg)

![Electronic Guitar Timeline](/assets/img/post/2016-12-30/4-sensus.jpg)

شاید براتون این سوال پیش اومده خب! من عاشق این گیتار شدم! قیمتش چقدره و از کجا میتونم بخرمش؟ متاسفانه هنوز از قیمت دقیق و حتی تقریبی و زمان انتشار این محصول به بازار اطلاعی در دسترسی نیست. من ایمیل به تیم MIND ارسال کردم و در این باره ازشون پرسیدم. اما تا زمان نگارش این مطلب، هنوز پاسخی داده نشده. درصورتی که اطلاعای ازین بابت بدستم برسه حتما این پست رو آپدیت خواهم کرد.

![Electronic Guitar Timeline](/assets/img/post/2016-12-30/5-sensus.jpg)

مقاله های زیر رو هم جالب دیدم، اگه دوس داشتین میتونید مطالعه کنید:

*   [Swedish-made SENSUS: making guitars ‘smart’](http://umgasmagazine.com/swedish-made-sensus-making-guitars-smart/)

*   [Sensus Smartguitar’s werelds eerste smartguitar door Mind Music Labs](http://www.gitarist.nl/nieuws/artikel/3-17646/sensus-smartguitar)

*   [Meet Sensus, “The World’s First Real Smart Guitar”](http://www.guitarworld.com/gear-news-electrics/meet-sensus-worlds-first-real-smart-guitar/29086)

*   [How IOT will Changes Music](http://blog.thethings.io/how-iot-will-change-music/)